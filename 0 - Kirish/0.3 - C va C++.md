# 0.3 - C va C++

## C

C tili (_o'qilishi: si_) - 1972-yil Bell Telefon Labaratoriyasida Dennis Ritchi tomonidan tizimlar dasturlash tili (_operatsion tizimlarni dasturlash uchun til_) sifatida ishlab chiqilgan. Ritchininig asosiy maqsadi: kompilyatsiya qilish oson, xotiradan samarali foydalanish imkonini beruvchi, samarali kod yozish mumkin bo'lgan va mustaqil minimalistik tilni ishlab chiqish edi. Yuqori daraja til bo'lishi bilan bir qatorda C dasturchilarga juda ko'p boshqaruvlarni beradi. Shu bilan birga developerlarga turli platformalarda ishga tushurish mumkin bo'lgan dastur yozish imkonini beradi.

C shu qadar samarali va moslashuvchan bo'lib chiqdiki, 1973-yilda Ritchi va Ken Tompson UNIX operatsion tizimining ko'p qismini C yordamida qayta yozdi. Undan oldingi operatsion tizimlarning ko'pi Assembly tilida yozilgan. Faqatgina ma'lum bir protsessorlarda ishlaydigan dasturlarni yaratish mumkin bo'lgan Assembly tilidan farqli o'laroq, C juda yaxshi moslashuvchanlikka ega. Bu UNIX tizimini turli kompyuterlarda oson kompilyatsiya qilish imkonini berib, foydalanuvchiga yetib borish tezligini oshirdi. C va UNIX taqdiri o'zaro tutash bo'lib, C tilining mashxurligi qisman UNIX operatsion tizim sifatida muvaffaqqiyatga erishgani bilan bog'liq.

## C++

C++ platforma-tanlamas dasturlash tili bo'lib, yuqori sifatli ilovalar yaratishda ishlatililadi. Xususan, o'yin yaratishda eng ko'p ishlatiladigan tillardan biri.

C++ Bjarne Stroustrup tomonidan C tilining kengaytmasi sifatida ishlab chiqilgan.

C++ dasturchilarga tizim resurslari va xotira ustidan yuqori darajadagi boshqaruvni beradi.

Bu til har 3 yilda katta o'zgarish bilan yangi versiyasini chiqaradi. Bunday o'zgarishlar hozircha 5 ta:

<table>
    <tr>
      <th>Yil</th>
      <th>Versiya</th>
    </tr>
    <tr>
      <td>2011</td>
      <td>C++11</td>
    </tr>
    <tr>
      <td>2014</td>
      <td>C++14</td>
    </tr>
    <tr>
      <td>2017</td>
      <td>C++17</td>
    </tr>
    <tr>
      <td>2020</td>
      <td>C++20</td>
    </tr>
    <tr>
      <td>2023</td>
      <td>C++23</td>
    </tr>
</table>

Bu eski bo'lishiga qaramay, juda mashxur til. Mashxurligining asosiy sababi ko'plab (xususan MDX) mamlakatlarda Kompyuter Sayns yo'nalishida fundamental til hisoblanadi. Chunki C++ yordamida bir qancha boshqa dasturlash tillari yaratilgan.

## Nega aynan C++ tilini o'rganish kerak?

- Java va Python tillariga qaraganda juda tez ishlaydi.
- Bugungi operatsion tizimlarda, grafik interfeysli dasturlarda va qurilmalarga o'rnatilgan chiplarda ishlatiladi.
- Dasturlarga aniq strukturani beruvchi Obyektga Yo'naltirilgan Dasturlash tili. Bu koddan qayta foydalanishni osonlashtiradi.
- Bir nechta platformalarga moslasha oladigan ilovalarni yaratish uchun ishlatilishi mumkin.
- O'rganish oson!
- C, C# va Java tillariga yaqin bo'lgani uchun ularga o'tish yoki teskarisi qiyin bo'lmaydi.

## C va C++ o'rtasidagi farq

- C++ bu C tilining kengaytmasi sifatida ishlab chiqilgan va ikkalasi ham o'xshash sintaksisga ega.
- C++ klass va obyekt degan narsalarni qo'llasa, C tilida bular yo'q.

## Hammasi shu yerdan boshlanadi...

Ushbu darslik sizga C++ asoslarini o'rgatadi.

Darslikni tugatib, C++ tilida haqiqiy dasturlarni yoza olasiz.

Dasturlash bo'yicha hech qanday bilib talab qilinmaydi. Noldan boshlaganlar ham bemalol foydalanishi mumkin.
