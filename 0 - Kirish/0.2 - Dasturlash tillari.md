# Dasturlash tili

Zamonaviy kompyuterlar aql bovar qilmas darajada tez ishlaydi va yildan-yil bundanda tezlari ishlab chiqilmoqda. Biroq kompyuterlar ham muhim cheklovlarga ega: asl holatda ular faqat cheklangan ko'rsatmalar to'plamini tushunadi va nima qilish kerakligini aniq aytish kerak.

**Kompyuter dasturi** (ko'pincha **ilova** deb ham aytiladi) - bu kompyuter ma'lum bir vazifani bajarishida amal qilishi mumkin bo'lgan ko'rsatmalar to'plami. Dasturlar **dasturlash tilida** yoziladi. Bunday til kompyuter uchun ko'rsatmalar yozishni osonlashtirish uchun mo'ljallangan bo'ladi.

Dasturlash tilidan foydalanib dasturlar yozish jarayoni - **dasturlash** deb ataladi. Dasturchilar odatda **manba kodi** (ko'pincha shuchaki **kod** deb ataladi) yaratish orqali dastur yozadi. Manba kodi - dasturlash tilida yozilgan ko'rsatmalarni saqlovchi bir yoki bir nechta fayllardan iborat bo'ladi.

Kompyuterga ma'lum bir dasturdagi ko'rsatmalarni bajararishini buyurish - **running** yoki **executing** deb aytiladi. Dasturlar kompyuterning hardware (_kompyuterni tashkil qiluvchi bo'laklari_) qismida ishlaydi.

Odatiy kompyuter qurilmasida quyidagicha hardware bo'ladi:

- Interaktiv qurilmalar (masalan: monitor, sensorli ekran, klaviatura yoki sichqocha) - insonga kompyuter bilan muloqot qilish imkonini beradi.
- Saqlash qurilmalari (masalan: HDD, SSD yoki fleshka) - kompyuter o'chiq bo'lsa ham ma'lumotni saqlab turadi.
- Xotira - kompyuter dasturlari bajarilishidan oldin yuklanadigan joy.
- CPU (markaziy protsessor, ko'pincha kompyuterning "miyyasi" deyiladi) - ko'rsatmalarni amalda bajaradi.

Zamonaviy dasturlashda, dasturlar ko'pincha faqat hardware bilan emas, balki tizimdagi boshqa dasturlar (ayniqsa, operatsion tizim) bilan uyg'unlashadi. **Platforma** atamasi ilovalarning ishlashi uchun muhitni ta'minlovchi mos hardware (CPU) va dasturiy ta'minot (OS, brauzer va h.k) to'plamini bildiradi.

## Mashina tili

Kompyuter protsessori C++ tilini tushunishga qodir emas. CPU faqat mashina tilini (yoki mashina kodini) tushuna oladi.

Mashina tilidagi ko'rsatmaga namuna: `10110000 01100001`

Har bir ko'rsatma CPU tomonidan o'ta aniq ishni bajarishi uchun berilgan buyruq deb tushuniladi. Masalan, "bu ikki raqamni solishtiring" yoki "bu raqamni xotiraning anavi joyiga nusxalang" kabi. Kompyuterlar ilk ixtiro qilingan paytda, dasturchilar dasturlarni to'g'ridan-to'g'ri mashina tilida yozishlari kerak bo'lgan. Bu juda qiyin va ko'p vaqt talab qiladigan ish.

Ushbu ko'rsatmalar qanday tashkil etilishi va talqin qilinishi mavzularimiz doirasidan tashqarida. Lekin 2 ta narsani ta'kidlash kerak:

1. Har bir ko'rsatma 0 va 1 raqamlari ketma-ketligidan iborat. Har bitta 0 yoki 1 - ikkilik raqam (**binary digit**) yoki qisqa qilib **bit** deyiladi. Mashina tilida ko'rsatmalardagi bitlar soni turlicha bo'ladi. Masalan, ba'zi CPU turlari faqat 32 bit uzunlikdagi ko'rsatmalarni qabul qilsa, ba'zilarida (masalan, siz foydalanayotgan x86 oilasida) ko'rsatmalar uzunligi o'zgaruvchan bo'lishi mumkin.

2. Har bir CPU oilasi (_masalan x86, ARM64_) o'z mashina tiliga ega va bu mashina tili boshqa CPU mashina tillariga mos tushmaydi. Bu shuni anglatadiki, bitta CPU oilasi uchun mashina kodida yozilgan dasturlar boshqa oilaga tegishli protsessorlarda ishlamaydi!

> ### Aloqador
>
> "CPU olilasi" rasmiy tarzda "ko'rsatmalar to'plami arxitekturasi" deyiladi. (instruction set architecture)

## Assembly tili

Mashina tilini o'qish va tushunish juda qiyin bo'lgani sabab Assembly tili ixtiro qilingan. Assembly tilida har bir ko'rsatma bitlar to'plami o'rniga qisqarma so'zlar, nomlar va raqamlar bilan ifodalanadi.

Mana bu Assembly tilida yozilgan ko'rsatma: `mov al, 061h`

> ### Tushuntirib o'tamiz...
>
> `mov` - Assembly buyrug'i bo'lib, qiymatni boshqa bir joyga ko'chiradi. Ushbu holatda, `061h` qiymati `al` CPU registriga (_protsessorning o'ziga tegishli xotira_) nusxalanadi.

Ushbu misol Assembly mashina kodiga qaraganda o'qish va yozishga ancha osonligini ko'rsatadi. Assembly tilida yozilgan dasturlar juda tez ishlay oladi. U bugungi kunda ham tezlik juda muhim bo'lgan hollarda (yoki resurslar o'ta cheklangan muhitda) qo'llanadi.

Biroq CPU faqatgina mashina tilini bilgani sababli, Assembly dasturlari kompyuterda ishlatishdan oldin ularni mashina tiliga tarjima qilish kerak. Bu Assembler deb nomlangan dastur yordamida amalga oshiriladi. U kiritilgan Assembly dasturini oladi va ishga tushurish mumkin bo'lgan mashina tilidagi dasturni chiqaradi.

Assembly va mashina tilining bir-xil kamchiliklari bor:

- Assembly dasturlarini tushunish qiyin. Assembly tilidagi ko'rsatmalar alohida olganda tushunarli bo'lsada, kodning qaysi qismi nima qilayotganini tushunish qiyin bo'lishi mumkin. Assembly dasturlari xattoki sodda vazifalarni bajarish uchun ko'plab ko'rsatmalarni talab qilgani sababli juda ko'p vaqt oladi.
- Assembly dasturlari portativ emas. Har bir CPU oilasining o'z Assembly tili mavjud bo'lib, u xuddi shu CPU oilasida ishlaydigan mashina tiliga o'girish uchun mo'ljallangan. Assembly tilida yozilgan dasturni boshqa CPU oilasi uchun mashina tiliga o'girish oson bo'lmaydi.

## Yuqori darajadagi tillar

Mashina tili va Assembly tilidagi tushunarlilik va portativlik muammolarini hal qilish uchun C, C++, Pascal (va keyinchalik Java, Perl, Python) kabi dasturlash tillari ishlab chiqildi. Bu tillar yuqori darajadagi tillar deb ataladi.

Mana bu C/C++ tilidagi ko'rsatmaga misol: `a = 97;`

Assembly tilidagi dasturlarga o'xshab, yuqori darajadagi tillarda yozilgan dasturlarni ishga tushurishdan oldin mashina tiliga o'girish kerak. Buning ikkita asosiy usuli bor: kompilyatsiya va interpretatsiya.

C++ dasturlar kompilyatsiya qilinadi. Kompilyator bu - dastur (_yoki dasturlar to'plami_) kodini o'qib
